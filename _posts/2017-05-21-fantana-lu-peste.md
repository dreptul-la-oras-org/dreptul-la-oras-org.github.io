---
layout: post
title: Fântâna lu' pește
keywords: 'politica,fantana,muzica,lumini,timisoara,robu'
description: >
  „Ei distrug orașul; și asta din cauza unei idei false a ceea ce este
  patrimoniul – dacă te atingi de o biserică, este un scandal, dar o construcție
  urâtă, greșit proiectată, se face fără comentarii.” - Eduardo Souto de Moura
date: 2017-05-20T09:05:01.000Z
categories: essay
image:
  url: /assets/img/writings/2017-05-21-fantana-lu-peste.png
  width: 500
  height: 500
  type: image/png
---

Parcul Botanic este unul dintre cele mai mari spații verzi din zona centrală a orașului. În acest loc oamenii vin să evadeze din vacarmul orașului, să se plimbe cu bicicleta, să citească, să se bucure de natură sau pur și simplu să se relaxeze. O fântână arteziană prevăzută cu „un sistem de spectacole de muzică, lumină [...], jocuri de apă și fum" [1] construită aici, va distruge complet spiritul acestui loc – parcul se va transforma într-un circ, iar spectacolul va lua locul vieții.

Domnul primar își imaginează că odată cu acest joc de lumini, Timișoara va deveni mai vizibilă, mai interesantă; dar un oraș nu funcționează cu zorzoane și luminițe de Crăciun (nu mai vorbim de faptul că acest lucru ar presupune ca parcul să se transforme într-un șantier deschis pentru o lungă perioada de timp).

Acest demers arată o crasă neînțelegere a priorităților acestui oraș și a nevoilor cetățenilor lui. În locul unei consultări publice (justificată cel puțin de bugetul estimat la 2 milioane de euro), a implicării specialiștilor și cetățenilor Timișoarei, domnul primar invocă argumentele puterii; este același tip de argumentație folosită și de guvernul PSD: „ne-ați votat, lăsați-ne să facem ce vrem". [3] Însă dacă protestele recente ne arată ceva, este tocmai faptul că oamenii nu mai tolerează conducătorii autoritari.

Faceți-vă puțin timp si semnați petiția online; [4] semnați si petiția fizică, petiție ce poate fi depusă la primărie [5]. Și mai important este însă să găsim împreună forme de organizare și acțiune prin care, pe de-o parte, să prevenim apariția unor astfel de inițiative nedemocratice, iar pe de altă parte, să ne cerem dreptul de a influența aceste decizii.

[1] [primariatm.ro: Anunț de Participare publicat în SEAP cu numărul 174722/15.04.2017](http://www.primariatm.ro/uploads/files/achizitii_publice_2017/Anunt_part_174722_15_04_2017.pdf)

[2] [pressalert.ro: Proiectul lui Robu, fântâna cu jocuri de lumini pe Bega, studiu de fezabilitate de 115.000 de lei fără TVA.](http://www.pressalert.ro/2016/05/proiectul-lui-robu-fantana-cu-jocuri-de-lumini-pe-bega-studiu-de-fezabilitate-de-115-000-de-lei-fara-tva-ce-controversa-exista/)

[3] [digi24.ro: Petiţie împotriva fântânii din Parcul Botanic](http://www.digi24.ro/regional/727309-727309)

[4] [www.petitieonline.com: NU vrem Fântână Muzicală în Parcul Botanic Timişoara](https://www.petitieonline.com/nu_vrem_fantan_muzical_in_parcul_botanic_timioara#form)

[5] [facebook: postare Svetlana Petrovici](https://www.facebook.com/svetlana.petrovici/posts/10211567212508871?pnref=story)
