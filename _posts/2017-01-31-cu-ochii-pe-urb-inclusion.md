---
layout: post
title: Cu ochii pe "URB-Inclusion"
keywords: "urb-inclusion,urb-act,european cities,barcelona,urban development, urbanizare"
description: >
  Timișoara participă la un proiect pan-european de reducere a inegalităților
  economice, proiect ce oferă cetățenilor o cale de implicare civică
date: 2017-01-31T12:14:33.000Z
categories: article
image:
  url: /assets/img/writings/2017-01-31-cu-ochii-pe-urb-inclusion.jpg
  width: 255
  height: 89
  type: image/jpeg
---

Timișoara va participa la proiectul european URB-Inclusion împreună cu alte 8 orașe [[1]](https://web.archive.org/web/20200624204312/http://www.comune.torino.it/relint/progetti/ct1420/urb-inclusion---urb-inclusion---co-creating-new-im.shtml): Barcelona, Torino, Cracovia, Copenhaga, Glasgow, Lyon, Napoli, Trikala. Această decizie s-a luat în cadrul hotărârii 258/20.12.2016 a Consilului Local [[2]](https://www.primariatm.ro/hcl.php?unid=19AB0E58370F81E2C225808900303860).

URB-Inclusion este un proiect care își propune să creeze pe parcursul următorilor ani o rețea de schimb de informații între municipalități despre politici de incluziune socială [[3]](https://urbact.eu/inclusion) (ajutarea oamenilor fără adăpost, a oamenilor aflați la pragul sărăciei, accesul la educație, etc.). Acest schimb de informații este axat pe teme practice: metode de finanțare sau de implementare.

Trebuie menționat faptul că URB-Inclusion nu oferă finanțare pentru proiecte pe teme sociale, ci doar un mediu de comunicare și sfătuire reciprocă a administrațiilor implicate. Așadar, orice politică asumată de municipalitatea Timișoarei va trebui finanțată din bugetul acesteia. "Dreptul la Oraș" consideră că acest demers este unul important, deoarece poate oferi Primăriei Timișoarei o perspectivă amplă și sănătoasă în ceea ce privește rezolvarea unor probleme sociale serioase: marginalizarea oamenilor fără adăpost (v-ați gândit vreodată de ce nu-i mai vedeți prin centrul orașului?), lipsa locuințelor sociale, gentrificarea rapidă, etc., iar în același timp ne dă nouă cetățenilor o înțelegere mai amplă a ceea ce se poate realiza la nivel local, precum și o oportunitate de a trage la răspundere administrația locală atunci când aceasta ignoră în mod repetat practici bune aplicate în alte orașe.

Deocamdată nu este clar cum se pot implica cetățenii orașului in mod formal, astfel încât primăria să asculte de sfaturile venite de la alte orașe. Dar între timp, prin activitate cetățenească în spiritul eseului "Puterea Democratică și Dreptul la Oraș" [[4]]({{ site.url }}/essay/2017/01/22/putere-democratica-si-do.html), noi putem pune presiune non-instituțională și morală asupra autorităților locale. Vom reveni cu mai multe detalii despre starea proiectului și cu diverse strategii de implicare cetățenească; dar nu așteptați după noi: fiți creativi!

Al tău, Dreptul la Oraș!

Referințe:<br>
[1] În Italiană <https://web.archive.org/web/20200624204312/http://www.comune.torino.it/relint/progetti/ct1420/urb-inclusion---urb-inclusion---co-creating-new-im.shtml><br>
[2] <https://www.primariatm.ro/hcl.php?unid=19AB0E58370F81E2C225808900303860><br>
[3] <https://urbact.eu/inclusion><br>
[4] <{{ site.url }}/essay/2017/01/22/putere-democratica-si-do.html>
